+++
title = "Τέλος το Reddit; Καλώς Ορίσατε στο Lemmy"
date = "2023-06-28"
author = "Dimitris Vagiakakos"
+++

[Σημαντική Ανακοίνωση: Το παρών άρθρο έχει δημοσιτευτεί επίσημα στο Linux-User.gr και διατηρείται εδώ για καθαρά λόγους αρχειοθέτησης.](https://linux-user.gr/t/telos-to-reddit-kalws-orisate-sto-lemmy/4988)

![](https://linux-user.gr/uploads/default/optimized/2X/d/d433e17b9a0d3659dbc57015a23e1b57605c744d_2_690x454.jpeg)

![image|690x454, 100%](upload://uhenql53PkQXZnZi5e95vkhmfkp.jpeg)

[Αφού αναφέραμε τι συμβαίνει με τους εκβιασμούς του Reddit σε moderators από όσα subreddits έγιναν private τις ημέρες τις διαμαρτυρίας](https://linux-user.gr/t/to-reddit-kai-to-linux-user-gr/4985), ήρθε η ώρα να αναφερθούμε στην επόμενη ημέρα.

Στις 30/06/2023, είναι η τελευταία ημέρα που δουλεύουν μαζικά όλες οι third party εφαρμογές. Από 01/07/2023, οι χρήστες του Reddit θα πρέπει να κατεβάσουν είτε την επίσημη εφαρμογή του Reddit με τους γνωστούς της περιορισμούς, είτε να κάνουν compile χειροκίνητα με δικά τους API keys τις εφαρμογές που θέλουν να χρησιμοποιήσουν.

##  Στα σημαντικά της πληροφορίας:
Μέσα στα πλαίσια της διαμαρτυρίας, το Lemmy, ένα αποκεντρωμένο link aggregator που μοιάζει αρκετά με το Reddit και είναι συνδεδεμένο με το Mastodon στο Fediverse, απέκτησε μεγάλη φήμη. Γρήγορα, πάρα πολλά subreddits άρχισαν και μετακινόντουσαν εκεί  ως νέα communities ενώ παράλληλα μετέφεραν μαζί και το περιεχόμενο τους. Το Linux-User.gr βρίσκεται μέσα σε αυτά, και δημιούργησε τον δικό του χώρο στην ομοσπονδία του Lemmy ως [**linuxuser_gr@lemmy.world**](https://lemmy.world/c/linuxuser_gr)  .

Στα παρακάτω κεφάλαια θα παρουσιάσουμε συνοπτικά το Lemmy καθώς θα δούμε και πώς δουλεύει. Ο οδηγός στοχεύει για χρήση από το ευρύ Ελληνικό κοινό, συνεπώς θα αποφύγω να εμβαθύνω σε πολές λεπτομέρειες.

## Πώς δουλεύει το Lemmy και το Fediverse; 🔗
 
Το Lemmy αποτελείται πρακτικά από μία ομοσπονδία από servers (ή αλλιώς instances), οι οποίοι τρέχουν τις δικές τους εκδόσεις του Lemmy τοπικά (locally). Κάθε server έχει το δικό του όνομα (ενδεικτικά [lemmy.world](https://lemmy.world), [sh.itjust.works](https://sh.itjust.works) , [feddit.nl](https://feddit.nl) , [lemm.ee](https://lemm.ee) , [programming.dev](https://programming.dev) , [Infosec.pub](https://infosec.pub/) κ.α.)  Κάθε server από αυτούς αποτελείται από τα δικά του μέλη, τις δικές του κοινότητες (communities), αλλά και τους δικούς του κανόνες.

Μέχρι εδώ θα μπορούσε κανείς να πει ότι το concept μοιάζει σαν το [Discourse](https://www.discourse.org/), το ανοικτού κώδικα δηλαδή φόρουμ που χρησιμοποιούμαι και στο Linux-User.gr .

## Η ώρα της Ομοσπονδίας: 🌐

Το Lemmy  και όλο το Fediverse, εκτός από αυτά που προαναφέρθηκαν, προσφέρει μία ακόμη σημαντικότατη πινελιά, που το κάνει απίστευτα σημαντικό. Την δημιουργία ομοσπονδιών.

Δηλαδή, οι διάφοροι servers που τρέχουν τις δικές τους εκδόσεις του Lemmy, μπορούν, αν το αποφασίσουν, να συνδεθούν μεταξύ τους, και έτσι με αυτό τον τρόπο, όλοι οι χρήστες εκείνων των συνδεδεμένων servers, να μπορούν να επικοινωνούν μεταξύ τους, να έχουν πρόσβαση στα communities ο ένας του άλλου κτλπ. Συνεπώς, κατασκευάζεται ένα δίκτυο με πάρα πολλά instances, οπού όλα επικοινωνούν μεταξύ τους (εφόσων το επιθυμούν οι διαχειριστές του κάθε Lemmy server).

Ο κάθε Lemmy server administrator μπορεί να διαλέξει με ποιούς servers θέλει να συνδεθεί ως ομοσπονδία.

## Και τι είναι το Fediverse; 🌐
Το **Fediverse** (από τις λέξεις Federation και Universe) είναι ένα αποκεντρωμένο δίκτυο κοινωνικών εφαρμογών, όπου οι χρήστες από διαφορετικούς διακομιστές (instances) μπορούν να επικοινωνούν μεταξύ τους. Κάθε εφαρμογή, όπως το **Mastodon** (για microblogging), το **Pixelfed** (για εικόνες, αντίστοιχο του Instagram), και το **Lemmy** (για συζητήσεις σε στυλ Reddit), αποτελεί ένα κομμάτι αυτού του ευρύτερου οικοσυστήματος. Οι εφαρμογές στο Fediverse μοιράζονται το πρωτόκολλο **ActivityPub**, που επιτρέπει την αλληλεπίδραση μεταξύ χρηστών από διαφορετικά δίκτυα με ενοποιημένη εμπειρία. Το αποτέλεσμα είναι μια πιο ελεύθερη και ασφαλής μορφή κοινωνικής δικτύωσης, όπου οι χρήστες και οι κοινότητες έχουν τον έλεγχο των δεδομένων τους. Ταυτόχρονα, οι χρήστες του Fediverse μπορούν έχοντας μόνο έναν λογαριασμό σε ένα server/instance από οποιαδήποτε από αυτές τις εφαρμογές, να επικοινωνήσουν και με τις υπόλοιπες.
Σκεφτείτε να είχατε λογαριασμό στο X και με τον λογαριασμό αυτό να γράφατε σχόλια και να ακολουθούσατε λογαριασμούς στο Facebook και Instangram.
Τώρα σκεφτείτε να έχετε εκατοντάδες ανεξάρτητους "X servers" , όπου όλοι αυτοί ως ομοσπονδία να επικοινωνούσαν μεταξύ τους και συγχρόνως, να μπορούσαν να επικοινωνήσουν απευθείας με εκατοντάδες ανεξάρητους "Reddit Servers". Μία ελεύθερη και αποκεντρωμένη ομοσπονδία.
##  Η Δομή ενός Community: 🧩

 ```Όνομα_Κοινότητας@Server_Οπού_Βρίσκεται ```

Και έτσι ώς παράδειγμα, το community: ```linuxuser_gr@lemmy.world``` , καταλαβαίνουμε πώς βρίσκεται στον server [lemmy.world](https://lemmy.world). 

Αντίστοιχα ισχυει και για τους χρήστες. Για παράδειγμα, εγώ είμαι ο [sv1sjp@lemmy.world](https://lemmy.world/u/sv1sjp) .
Η δομή των χρηστών είναι:
 ```Όνομα_Χρήστη@Server_Οπού_Βρίσκεται ```

Το [lemmy.world](https://lemmy.world) αποτελεί τον μεγαλύτερο και διασημότερο generic Lemmy instance, με πάνω από 168 χιλιάδες χρήστες. Το lemmy.world είναι ενωμένο ως ομοσπονδία με τα περισσότερα instances του Lemmy  και Fediverse εκεί έξω, συνεπώς για να συμμετέχετε στο linuxuser_gr@lemmy.world , μπορείτε να δημιουργήσετε λογαριασμό σε όποιο instance σας αρέσει. Δεν έχει ιδιαίτερο νόημα η επιλογή ποιού από τα παραπάνω που ανάφερα δηλαδή, για να σας προβληματίζει. Όλοι επικοινωνούν με όλους! Μπορείτε επίσης να είστε και moderators από διαφορετικούς servers, στο ίδιο community. Αυτή είναι η μαγία του Fediverse!

Εδώ θα βρείτε την λίστα με όλα τα Lemmy instances που τρέχουν (γνωστά) αυτή την στιγμή. Όσα αναγράφουν "Yes" στο Fed, σημαίνει ότι είναι ενωμένα μεταξύ τους:

https://github.com/maltfield/awesome-lemmy-instances


### Δεν μου εμφανίζεται το Linux-User.gr ή κάποια άλλη κοινότητα στο Lemmy server που επέλεξα;

Σε αυτό το σημείο πρέπει να ανφερθεί ότι παρόλο που οι servers είναι ενωμένοι, **δεν** συγχρονίζουν αυτόματα **όλες** τις κοινότητες, αν δεν υπάρξει η ζήτηση από **τουλάχιστον** 1 άτομο του server.

### Και πότε συγχρονίζεται μία κοινότητα;

Μία κοινότητα συγχρονίζεται όταν κάποιος χρήστης της για πρώτη φορά γράψει το  ```community@server``` (π.χ. linuxuser_gr@lemmy.world)  στην αναζήτηση του Lemmy instance οπού βρίσκεται, είτε κάνει copy-paste το link του server μαζί με το link του community (π.χ. στην περίπτωση μας: https://lemmy.world/c/linuxuser_gr). Από εκεί και πέρα, μόλις ο χρήστης πατήσει subscribe, οι 2 σέρβερς αυτοί **αυτόματα** θα συγχρονίζουν όλο το περιεχόμενο που βρίσκεται σε αυτή την κοινότητα. Τόσο απλά.


## Είναι τόσο δύσκολο όσο φάινεται;

Το Lemmy παρόλο που υπάρχει από το 2019, πήρε απότομα δημοσιότητα με την διαμαρτυρία κατά του Reddit. Συνεπώς, το scalability παραμένει θέμα και μιας και πλέον υπάρχουν χιλιάδες χρήστες ενεργοί ταυτόχρονα, παρατηρούνται διάφορα bugs. Σε γενικές γραμμές όμως, όλα δουλεύουν μία χαρά, και το σίγουρο είναι ότι όσο μεγαλώνει η κοινότητα, τόσο περισσότερος κόσμος θα βοηθάει στο να επιλυθούν τα διάφορα bugs, μετάφραση σε διαφορετικές γλώσσες και φυσικά Android && iOS εφαρμογές.
Επιπλέον αξίζει να επισημαθεί, ότι το Mastodon έχει κανονική επικοινωνία με το Lemmy μιας και τα 2 βρίσκονται στο Fediverse και συνεπώς μπορείτε να ψάξετε posts μέσα από αυτό. Το ίδιο του Linux-User.gr Lemmy community, είναι προσβάσιμο από το Mastodon.

## FAQ: ❓
Αφού παρουσιάσαμε διάφορα βασικά χαρακτηριστικά του Lemmy, ας δούμε τώρα κάποιες συχνές ερωτήσεις/απαντήσεις για ευκολότερη μετάβαση.
 
### Χρειάζεται να φτιάξω περισσότερο από έναν λογαριασμό στο Lemmy;
- Όχι. Όσο τα communities που χρησιμοποείς βρίσκονται στην ίδια ομοσπονδία, ένας λογαριασμός επαρκεί για να επικοινωνείς με όλα. Αυτό ισχύει και για τα υπόλοιπα Fediverse κοινωνικά δίκτυα.
### Υπάρχουν δηλαδή και ανεξάρτητα Lemmy instances που δεν αποτελούν μέλος της ομοσπονδίας;
- Ναι. Το [beehaw.org](https://beehaw.org) έκανε defederate λίγες ημέρες πριν σε προσπάθεια να μειώσει το spam και να χτίσει έναν ανεξάρτητο Lemmy instance με μεγαλύτερη ασφάλεια. Αντίθετα, ο server Exploding Heads, έγινε defederate από το lemmy.world, διότι οι administrators τους [κακοποιούσαν λεκτικά τυχαίους ανθρώπους στο διαδίκτυο.](https://lemmy.world/post/747912) 
### Μπορώ να σηκώσω τον δικό μου server στο Lemmy και να γίνω ο user mhtsos@iusearch.btw ?
- Φυσικά. Μπορείς εύκολα με το docker image τους να σηκώσεις τον δικό σου σέρβερ και να γίνεις ομοσπονδία με τους σέρβερ που επιθυμείς εσύ.

### Προτεινόμενες Android εφαρμογή για Lemmy;
-  [Jerboa for Lemmy](https://f-droid.org/packages/com.jerboa/) (διαθέσιμο και σε Google Play Store και σε F-Droid).  Η  επίσημη εφαρμογή του Lemmy, διαθέσιμη σε Google Play Store και F-Droid για servers με εκδόσεις από 0.18 και πάνω (την έχω μεταφράσει ο ίδιος στα Ελληνικά).
- [Eternity for Lemmy (fork του Infinity for Reddit)](https://codeberg.org/Bazsalanszky/Eternity)
###  Προτεινόμενη εφαρμογή για iOS;
- [Voyager for Lemmy](https://apps.apple.com/us/app/voyager-for-lemmy/id6451429762)
- [Avelon for Lemmy](https://apps.apple.com/us/app/avelon-for-lemmy/id6450952178)
### Υπάρχει διαφορετικό UI ως webapp με πιο στυλ iPhone;
- Φυσικά και δουλεύει με τα πάντα:
https://wefwef.app
Μπορείτε να το κάνετε και selfhost στον server σας.

### Άλλες εφαρμογές, ακόμα και για LInux συστήματα;
- Μπορείς να βρεις όλες τις διαθέσιμες εφαρμογές εδώ: https://join-lemmy.org/apps.
### Μπορώ να φτιάξω τις δικές μου κοινότητες;
- Ναι αν το επιτρέπει ο server που γράφτηκες. 


### Μπορώ να φτιάξω λογαριασμό στο Lemmy χωρίς email?
- Ναι, αν το επιτρέπει ο server που γράφτηκες.

## Ελληνικές Κοινότητες στο Lemmy:

- 🇬🇷 [Greece@fedia.io](https://fedia.io/c/greece)
- 🇨🇾 [cyprus@fedit.uk](https://feddit.uk/c/cyprus)
- 💰 [finance_greece@lemmy.world](https://lemmy.world/c/finance_greece)
- 🐧 [linuxuser_gr@lemmy.world](https://lemmy.world/c/linuxuser_gr)

### Άλλες χρήσιμες κοινότητες για τα μέλη του Linux-User.gr:
- 🔐 [infosec_news@infosec.pub](https://infosec.pub/c/infosec_news)
- 🥧 [raspberrypi_news@infosec.pub](https://infosec.pub/c/raspberrypi_news)
- 🏠 [selfhosted@lemmy.world](https://lemmy.world/c/selfhosted)
- 💻 [programming@programming.dev](https://programming.dev/c/programming)
- 🐧 [linux@lemmy.ml](https://lemmy.ml/c/linux)
- 🛠️ [technology@lemmy.world](https://lemmy.world/c/technology)
- 📱 [android@lemmy.world](https://lemmy.world/c/android)
- 😂 [linuxmemes@lemmy.world](https://lemmy.world/c/linuxmemes)
- 🔓 [opensource@lemmy.ml](https://lemmy.ml/c/opensource)
- 🖨️ [3dprinting@lemmy.world](https://lemmy.world/c/3dprinting)
- 🔧 [hardware@lemmy.world](https://lemmy.world/c/hardware)
- 📻 [amateur_radio@lemmy.world](https://lemmy.world/c/amateur_radio)
- 🎮 [retrogaming@lemmy.world](https://lemmy.world/c/retrogaming)
- 🌐 [ethdev@lemmy.world](https://lemmy.world/c/ethdev)

## Τα Δικαιώματα αυτού του Άρθρου: 📜

Με στόχο την διάδοση του Lemmy, το άρθρο αυτό επιτρέπεται να δημοσιευτει στην ιστοσελίδα σας αυτούσιο, με την μόνη υποχρέωσή σας να εμφανίζομαι ως συντάκτης αλλά και το Linux-User.gr ως η πηγή για το άρθρο.

Σας περιμένουμε στο Lemmy!!! 👋
 **Στα σχόλια μπορείτε να προσθέσετε ενδιαφέροντα Rooms του Lemmy ακόμα και να μην έχουν να κάνουν απαραίτητα με Πληροφορική.**

🗓️  Τελευταία Ενημέρωση: Οκτώβριος 2024
 
 
 
![](https://linux-user.gr/uploads/default/optimized/2X/a/a12bb9fcb6ce98fc67eef6e5d8729525f79269f1_2_248x500.jpeg)
 

## Extra Info
Αν δεν υπάρχει στόχος να δημιουργηθούν νέες κοινότητες, τότε συμφέρει να δημιουργούμε λογαριασμούς σε μικρότερα/διαφορετικά instances ώστε να είναι πιο balanced ο φόρτος εργασίας.

Από όλα τα instances οπού είναι σε ομοσπονδία, βλέπετε όλοι το ίδιο υλικό.
Το Lemmy.world πήγε από 11.000 χρήστες στους 70.000+ σε 14 ώρες περίπου. Κλάταρε από το traffic.

Όλα τα instances που αναφέρω στο άρθρο είναι δοκιμασμένα, δουλεύουν σωστά και τα υποστηρίζουν αξιόλογοι άνθρωποι ή εταιρείες (π.χ. το Ubuntu μετανάστευσε στο FOSSwave.

Σε άλλα νέα, μόλις έκανα τις τελικές αλλαγές στην Ελληνική Μετάφραση στο Jerboa (Android app for Lemmy), και επίσημα έχουμε και Ελληνικά από την επόμενη έκδοση της εφαρμογής.
